כעלט בויט אַ וואַסערמיל

פינף פורן פאָרן פון כעלם קיין שעדלעץ. פאָרן די פורן
באַרג אַרויף, באַרג אַראָפּ. כעלם פירט קאָרן צו מאָלן אין דער וואַסערמיל פון שעדלעץ
פינף פורן, פינף פערד און צען כעלמער קלוגע לייט. איין כעלמער, אַ לאַנגער, פירט דאָס פערד ביים ציימל ; אַן אַנדער כעלמער, אַ קורצער, זיצט אויף דער קעלניע און האַלט די לייצעס, צוויי כעלמער מיט יעדער פור. פינף פורן, פינף פערד און צען כעלמער קלוגע לייט. דער עלפטער איז דער קליגסטער פון אַלע—הילל, דער פירער פון „אָבאָז“. הילל פאָרט אין אַ פאַיעטאָנדל. ער פאָרט מיט דריי פערד נאַשפּיץ ווי אַ פריץ. 
אין מיטן וועג שטעלן זיך אָפּ די כעלמער אָפצורוען זיך. שטעלט זיך אויף הילל, דער קליגסטער פון כעלם, און טוט אַ זאָג : 
— זאָגט מיר נאָר, כעלמער, פאַרוואָס פירן מיר קאָרן צו מאָלן קיין שעדלעץ ן 
— פאַרוואָס טאַקע ן — פרעגן די כעלמער. 
ענטפערט הילל, דער קליגסטער פון כעלם : 
— מיר פירן קאָרן צו מאָלן קיין שעדלעץ, ווייל אין כעלם איז ניטאָ קיין וואַסערמיל. 
די העלדן פון כעלם 
— טאַקע אַן אמת, — ענטפערן די כעלמער. 
— אוודאי אַן אמת, — שרייט אויס היילל, — אָבער זאָגט מיר, פאַרוואָס זאָלן מיר ניט בויען קיין וואַסערמיל אין כעלם ז 
— טאַקע פאַרוואָס ניט ן — פרעגן די כעלמער. 
— וועלן מיר טאַקע בויען, וועלן מיר טאַקע בויען, — קלאַפּט זיך הילל מיט דער פויסט אין האַר-גן. — אַ וואַסערמיל וועלן מיר בויען ! 
— אוודאי וועלן מיר בויען, — האָבן צוגעשטימט די כעלמער. 
— אָבער, יידן, — האָט הילל געוואָרנט, — אַ וואַסערמיל קאָסט געלט, אַן אוצר מיט געלט, אַ ים מיט גנעלט ! 
האָבן די כעלמער געענטפערט : 
— מיר וועלן זיך פון העמד אויסטאָן און אַ וואַסערמיל אויפבויען אין כעלם. 
— אויב אַזוי, — האָט הילל אויסגעשריען מיט פרייד, — איז גוט און וואויל. מיר וועלן אויפשטעלן אַ וואַסערמיל פון וואַסערמיל-לאַנד. גוטע פריינט וועלן זיך פרייען און שונאים וועלן צעפוקעט ווערן פון קנאה. 
— שונאים וועלן צעפּוקעט ווערן פון קנאה, — האָבן די כעלמער געליאַרעמט און געטומלט. 
ר 
באַלד נאָך פסח האָבן זיך די כעלמער געשטעלט בויען די וואַסערמיל. זיי האָבן אָבער אָפּגעמאַכט ניט צו בויען די וואַסערמיל לעבן טייך. דער טייך איז דאָך אין טאָל און די 
10 
כעלם בויט אַ וואַסערמיל 
וואַסערמיל וועט זיך ניט אָנזען. זיי וועלן שטעלן די וואַסערמיל אויפן שפּיץ באַרג, וועט מען זי זען אויף מיילן ווייט. זאָלן שונאים זען און צעפוקעט ווערן. 
די כעלמער האָבן אויפגעבויט אויפן שפּיץ באַרג אַ וואַסערמיל אַזאַ, וואָס איז טאַקע ווערט געווען אָנצוקוקן. דער דאַך איז געווען פון בלעך און געפאַרבט רויט. דאָס מילראָד פון דעמבענעם האָלץ און געפאַרבט גרין. די ווענט, כדי זיי זאָלן אויסקוקן שיין, זיינען געווען גלאַט אָן איין פענצטער. די מילשטיינער האָט מען געבראַכט אַזש פון לייפציק. כעלם האָט אפילו ניט פאַרגעסן אַוועקצושטעלן אַ וועטערהאָן אויפן שפּיץ דאַר. 
דאָס לעצטע טשוועקל איז אַריינגעקלאַפּט געוואָרן. די מיל איז פאַרטיק געוואָרן. כעלם האָט געבראַכט אין מיל פולע פורן מיט קאָרן צו מאָלן. הילל, דער קליגסטער פון כעלם, האָט אַליין מיט זיינע אייגענע הענט, אָנגעשאָטן די גרויסע קאַסטנס מיט תבואה. ער האָט אַ דריי געטאָן דאָס הענטל פון וואַלץ צו לאָזן די מיל גיין. אַלע האָבן פאַרשטאָפּט די אויערן מיט וואַטע און פאַרמאַכט די אויגן : אָט באַלד וועלן די וואַלצן אַ קלאַפּ טאָן, דאָס ראָד און די רעדלעך וועלן זיך אַ דריי טאָן, די מילשטיינער וועלן אָנהייבן מאָלן. עס וועט ווערן אַ קלאַפּעריי פון די וואַלצן און רעדער, און אַ ווייסער שטויב וועט זיך אויפהייבן ביזן הימל. אָבער, מאָדנע, די וואַלצן האָבן ניט געקלאַפּט, די רעדער האָבן זיך ניט געדרייט און די מילשטיינער האָבן ניט געמאָלן. די מיל איז געשטאַנען שטום און שטיל ווי אַן אָפּגעמאָלטע מיל אויף פאַפּיר. די כעלמער האָבן אַרויסגענומען די וואַטע פון די אויערן, געעפנט די אויגן און געקוקט לעקעשעוואַטע. 
11 
די העלדן פון כעלם 
הילל האָט זיך געוואונדערט : 
— מאָדנע, ער, דער קליגסטער פון כעלם, פאַרשטייט אויך ניט פאַרוואָס די מיל מאָלט ניט. די גרעסטע בוימייסטערס פון כעלם האָבן געמאַכט דעם פלאַן פאַר דער מיל. די באַלמעלאָכעס האָבן געטאָן אַלץ ווי עס איז געווען פאַרשריבן אין פלאַן, איז פאַרוואָס מאָלט די מיל ניט ן 
רופט כעלם צונויף אַלע אירע בוימייסטערס אויף אַן אסיפה. קומען די בוימייסטערס מיט פאַפיר און בליישטיפט, ווירעס און מעסטשטריק. די בוימייסטערס באַקוקן די מיל, באַטאַפן יעדן ברעט און יעדן טשוואָק. אַלץ איז ווי זנס באַדאַרף צו זיין. יעדער מילשטיין האָט אַ לאָך אין מיטן. די שלעסער זיינען אויף די טירן, אַ שוועל איז ביי דעם אַריינגאַנג. דער וועטערהאָן איז אויפן שפּיץ דאַר. אַלץ איז ווי געהעריק. 
— די מיל מוז גיין ! — באַשליסן די בוימייסטערס. 
— פרובירט נאָך אַמאָל, — טוט אַ קאָמאַנדעווע דער הויפט פון די בוימייסטערס. 
די כעלמער פאָלגן. הילל טוט ווידער אַ דריי דאָס הענטל, וואָס דאַרף לאָזן גיין די מיל. אָבער די רעדער דרייען זיך ניט, די וואַלצן קלאַפּן ניט און די שטיינער מאָלן ניט. די מיל שטייט שטום און שטיל, ווי אַן אָפּגעמאָלטע מיל אויף פאַפּיר. 
טוט איינער פון די בוימייסטערס זיך אַ פאַטש אין שטערן און זאָגט : — איך ווייס שוין פאַרוואָס די מיל מאָלט ניט ! 
— פאַרוואָס ן — פרעגן אַלע מיטאַמאָל. 
— די מיל גייט ניט, — ציט די ווערטער דער קלוגער בוימייסטער, — די מיל גייט ניט, ווייל עכ איז ניטאָ קיין גענוג ליכטיקייט אין דער מיל. די ווענט זיינען טאַקע שיין, אינגאַנצן 
12 
כעלם בויט אַ וואַסערמיל 
גלאַט, אָבער עס זיינען ניטאָ קיין פענצטער אין דער מיל. אַז קיין פענצטער זיינען ניטאָ איז פינצטער. 
— נו, אַז עס איז פינצטער אין מיל איז וואָס ן — פרעגן די כעלמער. — מיר פאַרשטייען עס ניט. 
זאָגט הילל, דער קליגסטער מאַן פון כעלם : — איך פאַרשטיי יאָ פאַרוואָס די מיל-פינצטערניש לאָזט די מיל ניט גיין. וואו עס איז פינצטער, דאָרטן געפינען זיך שדים. אין מיל איז פינצטער, זיינען דאָ אין איר שדים. די שדים האַלטן צו דאָס גרויסע מילהאָד. אַז דאָס ראָד דרייט זיך ניט, קלאַפּן ניט די וואַלצן. אַז די וואַלצן קלאַפּן ניט, מאָלן ניט די שטיינער. 
— גערעכט, — זאָגט דער בוימייסטער, — גערעכט איז הילל. 
טוט הילל אַ קאָמאַנדעווע צו די כעלמער : 
— גיסט אַריין ליכטיקייט אין מיל ! 
ר 
בּאַפן די כעלמער עמערס און צעבערס, פעסלעך און זעק און שטעלן זיך אויס אין דרויסן אַנטקעגן דער זון. די מענער כאַפּן אַריין אין די זעק זונשטראַלן און פאַרבינדן די זעק. זיי פאַרוואַרפן די פולע זעק מיט זונשטראַלן אויף די פלייצעס און לויפן אין מיל, בינדן אָפּ די זעק און גיסן אַריין די ליכטיקייט גלייך אין מיל אַריין. די פרויען טראָגן אויף די אַקסלען פולע צעבערס מיט טאָגליכט. די קינדער שלעפן עמערס מיט ליכטיקייט אין מיל אַריין. מע גיסט און מע גיסט אין מיל אָנגעפאַקטע זעק מיט זונשטראַלן, פולע צעבערס מיט טאָג- 
18 
די העלדן פון כעלם 
ליכט, גאַנצע עמערס מיט ליכטיקייט אָבער די מיל בלייבט פינצטער. 
זאָגט דער בוימייסטער : — פאַרפאַלן, עס העלפט ניט ! מע מוז אַראָפּרייסן דעם דאַך פון מיל ! 
רייסט מען אַראָפּ דעם דאַר. די מיל ווערט פאַרפלייצט מיט ליכט און זונשיין, אָבער די רעדעו- דרייען זיך ניט, די וואַלצן קלאַפּן ניט און די שטיינער מאָלן ניט. 
האָט כעלם פאַררופן אַ נייע אסיפה פון די בוימייסטערס. 
טראַכטן און טראַכטן די בוימייסטעריס און קאָנען זיך ניט דערטראַכטן. זיי גייען ווידער אַוועק אין מיל און באַקוקן ווידער יעדן שרייפעלע, יעדן רעדעלע. זיי מעטטן און שרייבן. אַלץ איז פאָרט ווי עס באַדאַרף צו זיין. די מיל מוז גיין. 
אָבער מאַלע ,וואָס די בוימייסטערס זאָגן. די מיל מאָלט ניט. די מיל גייט ניט. 
רופט זיך אָן איינער פון די בוימייסטערס : 
. איר ווייסט וואָס עס פעלט דער מיל ן 
— וואָס ן — פרעגן אַלע נייגעריק. 
— עס פעלט דעם מילראָד וואַסער, — ענטפערט דער בוימייסטער. — אַ וואַסערמיל דאַרף האָבן וואַסער, דערפאַר רופט מען זי דאָך אַ וואַסערמיל. 
טוט הילל, דער קליגסטער מאַן פון כעלם, אַ קאָמאַנדעווע : 
— כעלמער, גיסט וואַסער אויפן מילראָד ! 
צעשטעלן זיך די כעלמער אין אַ לאַנגער שורה פון מיל ביז דעם טייך, מענער, ווייבער און קינדער שעפן וואַסער פון טייך און גיסן אויפן מילראָד. אָבער עס העלפט ניט. דאָס 
14 
כעלם בויט אַ וואַסערמיל 
גרויסע ראָד דרייט זיך ניט. די וואַלצן קלאַפּן ניט, די שטיינער מאָלן ניט און די מיל גייט ניט. 
ר 
רוישט און טומלט כעלם : — גוואַלד, וואָס טוט זיך דאָ ן 
פאַרוואָס מאָלט ניט די מיל ן אינמיטן טומל און הו-האַ קומט אָן אַ פרעמדער. קוקט דער פרעמדער אויף דער שיינער וואַסערמיל, וואָס שטייט אויפן באַרג, זעט ער ווי די כעלמער שטייען מיט ליידיקע צעבערס און עמערס. זאָגט ער : 
— קלוגע לייט פון כעלם : וואָס טומלט איז אַזוי ן 
ענטפערט הילל, דער קליגסטער מאַן פון שטאָט : 
— אונדזער וואַסערמיל וויל ניט מאָלן. 
זאָגט דער פרעמדער : 
— אויב איר ווילט, אַז די וואַסערמיל זאָל מאָלן, שטעלט זי אַוועק ביים טייך, מיט איר ראָד קעגן שטראָם, — וועט די מיל מאָלן. 
צעלאַכט זיך כעלם : 
— הערט נאָר אַן איינפאַל פון אַ פרעמדן נאַר ! ער זאָגט, אַז מע וועט שטעלן די מיל לעבן טייך מיט דעם ראָד קעגן שטראָם, וועט די מיל אָנהייבן מאָלן. אַן איינפאַל ! אַריינגיסן ליכטיקייט אין מיל האָט ניט געהאָלפן, אַראָפּרייסן דעם דאַך האָט ניט געהאָלפן ; גיסן וואַסער אויפן ראָד האָט אויך ניט געהאָלפן און אַזאַ פראָסטע זאַך ווי שטעלן די מיל ביים טייך מיט דעם ראָד אַנטקעגן שטראָם וועט העלפן ן 
25 
די העלדן פון כעלם 
אָבער די מיל מאָלט פאָרט ניט. 
האָט כעלם גערופן נאָך 
אַן אסיפה. 
די בוימייסטערס האָבן געטראַכט און געטראַכט און 
עס איז געבליבן אַז די וואַסערמיל אויפן באַרג מאָלט ניט, ווייל 
כעלמער קלימאַט פאַסט זיך ניט פאַר קיין וואַסערמיל. 
נו, אַז אַן אסיפה פון בוימייסטערס דזאָט אַזוי באַשלאָסן איז 
עס דאָך פאַרפאַלן. 
בלייבט עס אַזוי. 
