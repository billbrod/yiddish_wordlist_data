כעלט רעכנט זיך אָפּ מיט אַ ראַק 
אָכדעם ווי הילל האָט אויפגעבויט די וואַסערמיל אויפן שפּיץ באַרג, זיינען די כעלמער געוואָרן אָרעמער פון בלינדע בעטלער. גאַנץ כעלם האָט זיך געשפּייזט מיט קאַרטאָפל. קאַרטאָפל האָט זי געהאַט גענוג. יעדער כעלמער האָט פאַרמאָגט אַ גאָרטן לעבן הויז, וואו ער האָט פאַרזייט קאַרטאָפל. 
האָבן די כעלמער געגעסן זונטיק בולבעס, מאָנטיק בולבעס און דינסטיק ווידער בולבעס. ניט מער, אויף שבת האָבן זיי געמאַכט פון די קאַרטאָפל אַ קוגל. גאַנץ כעלם האָט געגעסן קאַרטאָפל און געבענקט נאָך אַ שטיקל הערינג. 
די כעלמער האָבן שטאַרק ליב געהאַט הערינג. אַלע געזאַלצענע פיש זיינען געווען ביי די כעלמער אַ גוטער מאכל. אָבער מער פון אַלץ האָט אַ כעלמער פאָרט ליב געהאַט אַ גוט שטיקעלע הערינג. 
אַ כעלמער עסט ניט קיין הערינג אַזוי ווי אַלע מענטשן עסן הערינג. פריער נעמט דער כעלמער דעם הערינג און וואַשט אים גוט אַרום. דערנאָך הייסט ער דעם ווייב אָפגיסן דעם הערינג מיט הייס קאָכיק וואַסער. נאָכן אָפּגיסן מיט הייס וואַסער שיילט דער כעלמער אָפּ די הויט פון הערינג. אָפגעשיילט די הויט, קלייבט דער כעלמער אויס אַ שאַרף מעסער און צעשניידט דעם הערינג אויף דינע שטיקלעך. דאָס ווייב 
17 
די העלדן פון כעלם 
לייגט צונויף אַזוי קונציק די שטיקלעך וזערינג, אַז עס קוקט אויס ווי דער הערינג וואָלט פון קיינעם ניט אָנגערירט געוואָרן. אַז דער הערינג ליגט אַזוי צונויפגעלייגט, צעשניידט דער עלטסטער זון אַ גרויסע ציבעלע אויף דינע פענעצלעך און צעלייגט די מיט אַ סדר אויף דעם ראַנד פון טעלער. צעלייגט די ציבעלע, נעמט דער כעלמער אַ פעפער-מעסטל און באַשפּרינקלט דעם הערינג מיט פעפער. גאָר צולעצט גיסט ער אַרויף אויפן הערינג, אויף די ציבעלעס און פעפער אַ היפּש ביסל עסיק. אַז אַלץ ווערט גוט דורכגעווייקט אין שאַרפן עסיק, נעמט מען זיך צום עסן. 
כעלמער עסן דעם הערינג מיט שוואַרץ ברויט. זיי קייען, פּאָסמאַקעווען זיך און זאָגן איינער צום אַנדערן, אַז אויף יענער וועלט, אין גן עדן, וועט גאָט געבן אַלע גן-טע פרומע לייט דריי מאָל אַ טאָג הערינג מיט שוואַרץ ברויט. 
ר 
דער קלוגער הילל האָט גאַנץ גוט געוואוסט, אַז כעלמער יידן האָבן ליב הערינג. וואָסי, ער אַליין איז ניט קיין כעלמער און בענקט ניט נאָך אַ שטיקל הערינג ן אָבער וואָס טוט מען, אַז די מיל אַרבעט ניט און דער קלימאַט אין כעלם בייט זיך ניט ן זיצט איינמאָל דער קלוגער הילל אויפן מילשטיין אין דער פוסטער מיל, און אונטן אויפן דיל זיצן די כעלמער אין אַ קרייז און ריידן. הערט ער ווי זיי דערמאָנען זיך אין אַמאָליקע גוטע צייטן, ווען דער גראָשן האָט זיך געבאָמבלט אין קעשענע און יעדער כעלמער האָט געגעסן, ווען ער האָט נאָר געוואָלט, הע- 
18 
כעלם רעכנט זיך אָפּ מיט אַ ראַק 
רינג מיט ציבעלע, באַשאָטן מיט פעפער און באַגאָסן מיט עסיק. 
טראַכט הילל : 
— אַך, ווי גוט וואָלט געווען ווען איך קאָן זיי געבן הערינג צו עסן אַלע טאָג. אָבער אַז די מיל מאָלט ניט און דער קלימאַט בייט זיך ניט, און די חובות זיינען גרויס — איז שלעכט ! 
מיטאַמאָל פליט אים דורך אַ געדאַנק אין קאָפּ. ער שטעלט זיך אויף און שרייט אויס מיט פרייד : 
— כעלמער יידן, איך האָב אַ פלאַן. 
— וואָס פאַר אַ פלאַן ן — פרעגן די כעלמער. 
— אַ פלאַן, אַז מיר זאָלן האָבן וויפל הערינג מיר וועלן נאָר וועלן און עס זאָל אונדז ניט קאָסטן קיין גראָשן געלט. 
— וויאַזוי קאָן עס געמאָלט זיין ן — פרעגן די כעלמער. 
— טאָ הערט זשע מיט קאָפּ, — האָט הילל געענטפערט. מירן שטילערהייט קויפן פינף פעסלעך רויטע הערינג און פינף פעסלעך ווייסע הערינג. מירן אויך קויפן צען זעק געטריקנטע געזאַלצענע פיש, וואָס מע רופט טאַראַנעס און פופצן זעק גערויכערטע, געזאַלצענע פיש וואָס מע רופט קאַפּטשאָנקעס, און די אַלע פיש וועלן מיר אַריינלאָזן אין כעלמער טייך. די פיש וועלן זיך מערן און פרוכפּערן אין טייך. איבעראַיאָר וועלן מיר דינגען פישער-יונגען און זיי וועלן אויסשפּרייטן נעצן און זיי וועלן כאַפּן פאַר אונדז וויפל הערינג מיר וועלן נאָר וועלן. עטלעכע הערינג וועלן מיר איבערלאָזן אין טייך, וועלן זיי זיך זיכער ווייטער פרוכפּערן און מערן, וועלן מיר האָבן אומזיסטע הערינג אויף אייביק און אייביק. 
— אַ גוטער פלאַן, — האָבן די כעלמער צוגעגעבן. 
— איז דאָך גוט, האָט אויסגערופן הילל. 
19 
די העלדן פון כעלם 
— יאָ, גוט, — האָבן געענטפערט די כעלמער, — אָבער מיר דאַרפן דאָך האָבן געלט איינצוקויפן די געזאַלצענע פיש, און קיין געלט האָבן מיר ניט. 
הילל האָט אַ מאַך געטאָן מיט דער האַנט : 
—געלט, שמעלט ! גערטנער האָבנן מיר ן וועלן מיר פאַרמשכונען אונדזערע גערטנער און איינקויפן די געזאַלצענע פיש און ס'וועט אונדז זיין גוט. 
ר 
חאָבן די כעלמער באַלעבאַטים אַזוי געטאָן. זיי האָבן פאַרמשכונט זייערע גערטנער און געקויפט אַ פעסל ווייסע הערינג און אַ פעסל רויטע הערינג, טרוקענע טאַראַנעס און גערויכערטע קאַפּטשאָנקעס און אין אַ פינצטערער נאַכט האָט הילל מיט די שענסטע באַלעבאַטים אַריינגעלאָזן די געזאַלצענע פיש אין דעם כעלמער טייך. 
די באַלעבאַטים האָבן אָפּגעוואַרט אַ קיילעכדיק יאָר און פונקט צום טאָג זיינען זיי געקומען צו דעם טייך מיט אַ חברה פישער, וואָס האָבן געשלעפט נעצן פאַר פישפאַנג. 
גאַנץ כעלם איז זיך צוזאַמענגעלאָפן אָנצוקוקן דעם בייזוואונדער. 
צעשטעלן זיך די פישער און הייבן אָן זייער אַרבעט. זיי פאַרוואַרפן נעצן, לאָזן זיי אַרונטער און שלעפן זיי אַרויס. אַלע כעלמער שטייען מיט אָפענע מיילער און קוקן צו וואָס עס טוט זיך דאָ. זינט די שטאָט איז אַ שטאָט איז נאָך קיינעם ניט איינגעפאַלן כאַפּן פיש אין כעלמער טייך. 
20 
כעלם רעכנט זיך אָפּ מיט אַ ראַק 
די פישער שלעפן אַרויס די נעצן —גאָרנישט ניטאָ אין זיי. עטלעכע לאַנגע גראָזן, אַ ביסל בלאָטע און מער גאָרניט. 
פאַרוואַרפן די פישער די נעצן נאָך אַמאָל. זיי אַרבעטן שווער — לאָזן אַראָפּ די נעצן צום גרונט פון טייך און שלעפן זיי אַרויס. גאָרנישט ! אַ ביסל מער טייך-גראָז, עטלעכע האַלב צעפוילטע שטעקלעך, אַן אַלטער צעריסענער שטיוול, און פון פיש איז קיין זכר ניטאָ. 
שטייט הילל, דער קליגסטער מאַן פון כעלט, אַ צעקאָכטער און קאָמאַנדעוועט : 
— פאַרוואַרפט די נעצן נאָך אַמאָל ! און נאָך אַמאָל ! ס'מוזן דאָ זיין הערינג ! 
פאָלגן די פישער. זיי אַרבעטן אָפּ אַ גאַנצן טאָג. זיי באַגיסן זיך מיט שווייס און — זאָל עס כאָטש זיין אַ ברעקעלע פישעלע אויף אַ רפואה. 
זעט הילל אַז עס איז שלעכט, צעשרייט ער זיך מיט באַנומענע קולות : 
— גוואַלד, יידן, ראַטעוועט ! מע האָט אונדז באַגנבעט. 
שרייען אים נאָך די כעלמער באַלעבאַטים : 
— גוואַלד יידן, ראַטעוועט ! מע האָט אונדז באַגנבעט. 
ר 
קומט צולויפן דער כעלמער רב און פרעגט מיט שרעק : 
— ווער האָט אייך באַגנבעט, און וואָס האָט מען ביי אייך געגנבעט ן 
21 
די העלדן פון כעלם 
דערציילט אים הילל די גאנצע מעשה פון אָנהייב ביזן סוף און לאָזט אויס : 
— די כעלמער ווייבער האָבן זיך דערוואוסט פון אונדזער סוד און זיי האָבן זיך ניט געקאָנט איינהאַלטן ביזן סוף יאָר. זיי האָבן אַרויסגעגנבעט פון טייך אונדזער ווייסן הערינג און רויטן הערינג, די טרוקענע טאַראַנעס און גערויכערטע קאַפּטשאָנקעס. 
שווערן די ווייבער פון כעלם, אַז זיי ווייסן ניט פון וואָס צו זאָגן : 
זאָגט דער רב : 
— אַז יידישע טעכטער שווערן, מוז מען זיי גלייבן. 
זאָגט הילל : 
— וויבאַלד אַז מע האָט אונדז ניט באַגנבעט, מוזן דאָך זיין די הערינג אין טייך. זאָלן די פישער פאַרוואַרפן די נעצן נאָך אַמאָל. 
פאַרוואַרפן די פישער די נעצן נאָך אַמאָל. דאָס מאָל זיינען זיי באַגליקט געוואָרן. זיי האָבן געפאַנגען אַ גרויסן, רויטן ראַק מיט שפּיציקע הערנער. אַ ראַק, וואָס אַזוינס איז נאָך ניט געזען געוואָרן. 
וואַרפן אַרויס די פישער דעם ראַק אויפן זאַמד און דער כעלמער רב טוט אַ קוק אויפן ראַק און זאָגט צו די כעלמער באַלעבאַטים : 
— זעט, אָט איז אייער גנב. איר האָט אומזיסט באַשולדיקט אומשולדיקע מענטשן אין גנבה. קוקט אָן דעם טרייפענעם ביין. ער איז רויט און אָנגעגאָסן מיט בלוט. אַ בלינדער קאָן זען, אַז ער איז רויט און פעט, ווייל ער האָט אויפגעגעסן אייער 
22 
כעלם רעכנט זיך אָפּ מיט אַ ראַק 
ווייסן הערינג און רויטן הערינג, אייערע טרוקענע טאַראַנעס און גערויכערטע קאַפּטשאָנקעס. 
— לאָמיר דעם גנב צערייסן אויף שטיקלעך, — האָט כעלם געשטורעמט מיט צאָרן. 
— אַ ראַק צערייסט מען ניט, זאָגט דער כעלמער רב רואיק צו די שטאָט-באַלעבאַטים. מע זאָגט אין יידיש „צערייסן ווי אַ הערינג“, אָבער קיינער זאָגט ניט „צערייסן ווי אַ ראַק“. 
— לאָמיר אים צעהאַקן, — זאָגט כעלם. 
— ניין, ס'טויג ניט, — שאָקלט דער רב מיטן קאָפּ, מע האַקט ציבעלע, מע האַקט לעבערלעך, אָדער מע צעהאַקט רעטעך מיט שמאַלץ, אָבער ניט קיין ראַק. 
— לאָמיר אים אָפּבראָטן, — זאָגט כעלם. 
— ניין, ס'טויג ניט, — ענטפערט ווידער דער רב, — האָט איר ווען עס איז געהערט, אַז אַ ייד זאָל בראָטן אַ ראַק ן אַ ייד בראָט אַ גאַנדז, אַ קאַטשקע, אַ ייד בראַט פלייש, אָבער יידן בראָטן ניט קיין ראַק. 
— איז וואָס זאָל מען מיט אים טאָן ן — פרעגן כעלמער באַלעבאַטים.—צערייסן ניט, צעהאַקטן ניט, בראָטן ניט, איז ווי אַזוי זאָל מען אים באַשטראָפן ן און באַשטראָפן מוז מען אים, ער האָט דאָך אויפגעפרעסן אונדזערע געזאַלצענע פיש, וואָס מיר האָבן אַריינגעלאָזט אין טייך צו פרוכפּערן און מערן זיך. 
זאָגט דער רב : 
— שאַ, שטיל, איך האָב פאַר אים אָנגעגרייט די ריכטיקע שטראָף. 
— וואָס פאַר אַ שטראָף ן — האָבן אַלע אויסגעשריען אין איין קול. 
ר- 
די העלדן פון כעלם 
— דערטרינקט דעם ראַק ! — האָט דער רב באַפוילן. 
— אַ גערעכטער פסק פאַרן ראַק, — האָבן די כעלמער 
אויסגעשריען מיט פרייד. דערטרינקט דעם הערינג-פרעסער ! 
הילל, דער קליגסטער מאַן פון כעלם, האָט אַ כאַפּ געטאָן 
דעם ראַק און אים אַריינגעוואָרפן אין טיין- אַריין. 
אָט אַזוי האָט כעלם גענומען נקמה פון דעם טרייפענעם 
